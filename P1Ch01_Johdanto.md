# 1. JOHDANTO JA KURSSIN ESITTELY

**A. Mitä Suomen Ilmailuliiton vapaapudotuskouluttajaluokitus tarkoittaa?**

1\. Ilmailuliiton vapaapudotuskouluttajaluokitus on ensimmäinen kolmesta liiton
myöntämästä kouluttajaluokituksesta. Muut luokitukset ovat hyppymestari ja
hyppymestarieksaminaattori.

2\. Vapaapudotuskouluttaja (VPK) saa

a\. toimia kouluttajana seuraavissa kaikille koulutusmenetelmille yhteisien
osuuksien

maakoulutuksissa

- alkeiskurssin varusteisiin tutustuminen

- laskuvarjon ohjailun perusteet

- laskuvarjoon liittyvät hätätoimenpiteet

- laskeutuminen ja siihen liittyvät vaaratilanteet (laskeutuminen erilaisiin
paikkoihin)

- hätätoimenpiteet koneessa

b\. antaa maakoulutusta ryhmähyppyä varten ja toimia kouluttajana ryhmähypyillä

oppilaan kanssa

c\. tehdä kiinniuloshyppyjä oppilaiden kanssa ryhmähypyillä

e\. kouluttaa ja valvoa oppilaita sen jälkeen, kun oppilas on siirtynyt perus-
tai jatkokoulutukseen.

3\. Henkilö voi saada VPK-kelpoisuuden, kun kaikki seuraavat kohdat täyttyvät:

- vähintään 18 vuoden ikä

- vähintään Ilmailuliiton myöntämä C-lisenssi tai FAI:n vastaava

- vähintään 200 itseaikaisuhyppyä

- suoritettu Kouluttajakurssin koulutuskortti

- hyväksytysti suoritettu Kouluttajakurssi

**B. Kouluttajakurssin tavoite ja pituus**

1\. Tavoite

Kouluttajakurssi opettaa tehokkaita koulutusmenetelmiä laskuvarjohyppäämistä
varten. Kokelaat oppivat soveltamaan näitä menetelmiä Ilmailuliiton
koulutusohjelman rajattuun osaan

- alkeiskurssin kaikille menetelmille yhteiset osuudet

- perus- ja jatkokoulutuksen oppilassuoritusten koulutus, valvonta ja
arviointi.

2\. Kurssin pituus on yleensä kolme täyttä päivää kokelaiden lukumäärästä
riippumatta silloin, kun kurssilla on yksi evaluaattori kolmea kokelasta
kohden.

**C. Kurssin kulku**

1\. Ennen kurssille osallistumista valvova hyppymestari (KP) arvioi jokaisen
VPK-kokelaan vapaapudotuskoulutus- ja kommunikaatiotaidot seuraamalla heidän
suorituksiaan kouluttajana alkeiskurssilla ja muissa koulutuksissa.

Koulutuksien pitäminen ja radiokouluttajan pätevyys on ehtona
Kouluttajakurssille osallistumiseksi

Jokaisen kokelaan tulee saada vähintään 80% oikein ennen kurssille saapumista
täytettävässä kirjallisessa kokeessa, joka käsittää seuraavat aihealueet:
(mikäli koe joudutaan tekemään tai uusimaan kurssin aikana, tuloksen on oltava
100%)

- Ilmailulaki ja OPS M6-1

- Toiminnalliset ohjeet ja kelpoisuusvaatimukset (uusin ohjeversio/SIL)

- Laskuvarjohyppykoulutus (uusin ohjeversio/SIL)

- Kouluttajakurssin opas

- Oppilaan Opas

+ hyppäämisen kaikille menetelmille yhteiset osuudet + perus – ja
jatkokoulutuksen hyppyohjelmat + ryhmähyppyjen vapaapudotusosuudet. 2. Kurssin
aikana kurssin johtaja ja evaluaattorit tarkkailevat VPK-kokelaiden antamia
koulutusnäytteitä. Aiheet on valittu asioista, jota heidän on koulutusohjelman
mukaisesti lupa kouluttaa

- alkeiskurssin kaikille menetelmille yhteisten osuuksien
harjoitukset/opetustapahtumat

- lyhyiden vapaiden pudottaminen

- ryhmähyppyjen vapaapudotusosuudet

Kokelas pudottaa ja arvioi kurssilla vähintään neljä lyhyttä vapaata ja
suorittaa hyväksyt-tävästi vähintään kaksi vapaapudotuskoulutusta sisältävää
evaluointihyppyä. Kokelaat antavat hyppyjen ja pudotusten jälkeen palautteen
pudottamilleen hyppääjille. Palautteen antamista harjoitellaan ja
palautteenantotaidot arvioidaan.

Kurssin läpäisemisen jälkeen kokelaalle annetaan koulutustodistus, jonka
perusteella SIL Ry myöntää VPK kelpoisuuden.

**D. Kouluttajakurssin haastaminen**

Hyppymestarin, joilla ei ole Ilmailuliiton VPK-luokitusta on

- suoritettava Kouluttajakurssin kirjallinen koe hyväksytysti

- tehtävä vähintään yksi hyväksytty Kouluttajakurssin evaluointihyppy sellaisen
hyppymestarieksaminaattorin kanssa, joka on toiminut Kouluttajakurssin
evaluaattorina

**E. VPK-luokituksen pitäminen voimassa**

1\. Vapaapudotuskouluttajat voivat uusia luokituksensa vuosittain Ilmailuliiton
jäsenyyden uusimisen yhteydessä toimittamalla tarvittava dokumentti, jonka on
allekirjoittanut kerhon KP/AKP. Uusimiseen tulee käyttää seuraavia
dokumentteja:

a\. todiste siitä, että uusi luokitus on ansaittu edellisen 12 kuukauden aikana
tai todiste

siitä, että hän on suorittanut VPK-kokeen (voimassa 2 vuotta)

b\. todiste siitä, että henkilö on suorittanut vähintään 10 oppilas-pudotusta
tai koulutushyppyä edellisen 12 kuukauden aikana. Näistä vähintään 5 tulee olla
vapaapudotuskoulutushyppyä oppilaan kanssa.

c\. todiste siitä, että henkilö on täyttänyt VPK-luokituksen uusimiseen
asetetut ehdot.

2\. Henkilö ei voi itse hyväksyä oman kouluttajaluokituksensa uusimista.

3\. HM/HME luokituksen uusiminen uusii automaattisesti myös VPK-luokituksen.

